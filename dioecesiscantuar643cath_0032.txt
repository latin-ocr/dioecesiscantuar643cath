1 54 Regzktrum johannis Peclzam [A.D. 1 282

 

[Release on belzaffof llze Abbey os zlffalmesbmy]

RELAXATIO SEQUESTRI PRO ABBATE ET CONVENTU DE
MALMESBURIA—Frater Johannes permissione divina, etc.‚ venera-
bili fratri domino, Dei gratia VVigornensi Episcopo, salutem, et
sinceram in Domino caritatem. Abbatis et conventus de Malmes-
buria, vestre diocesis, inspeximus exemptionis priviligium quod
allegant, et idcirco volumus quod si quod vice et auctoritate
nostra in ipsorum ecclesiis factum est sequestrum ad presens
totaliter relaxetur. Valete. Datum apud Mortelake.

[lee whole of tlzz's entry is crossed out ἐκ tlze Regzssvler]

[Releczse ofsolm le Romeyn]

RELAXATIO SEQUESTRI BONORUM MAGISTRI JOHANNIS
LE ROMEYN.—Memorandum quod xii kal. Maii relaxatum est
sequestrum auctoritate domini factum in bonis magistri Johannis
dicti le Romeyn, per litteras domini decano de Schorham directas,
anno Domini m⁰ccc⁰ octogesimo secundo, consecrationis domini
quarto.

[Sequestration. of Slzorelzam]

SEQUESTRUM FRUCTUUM ET PROVENTUUM ECCLESIE DE
SCHORHAM.—Frater Johannes, etc., dilecto filio decano de Schor-
ham, salutem, gratiam, et benedictionem. Quia rector ecclesie de
Schorham‚ in ipsa ecclesia et capellis ad eam spectantibus, ut
tenetur, curam debitam non excercet, ne fructus ejusdem ecclesie
et capellarum suarum, sicut hactenus, ulterius in illicitis usibus con-
sumentur, tibi in virtute obedientie firmiter injungendo mandamus
quatinus omnes fructus et proventus dicte ecclesie et capellarum
suarum, ad ipsum rectorem quoquomodo spectanteS, sequestreS, et
sub arcto sequestro, sicut de eo nobis respondere volueris, teneri
facias, quousque a nobis aliud receperis in mandatis, citans etiam
eundem rectorem nihilominus peremptorie et solemniter in ecclesia
sua, quod infra tempus sibi a jure concessum veniat facturus in
ecclesia sua predicta personalem residentiam ut tenetur, et ani-
marum cure quam negligit, salubriter provisurus, alioquin ex tunc
contra eum procedetur prout de jure fuerit procedendum. Quid
autem feceris in premissis, nobis infra xv dies a receptione presen-
tium rescribere fideliter non omittas. Vale. Datum apud Morte-
lake, ij non. Maij anno Domini m⁰cc⁰lxxxij‚ consecrationis nostre
quarto.

