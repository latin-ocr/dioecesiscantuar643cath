218 Regz'strumsolmnnz's Peclzam. [AD. 1 284

 

accedendi per se aut per procuratores idoneos et sufficienter ad
totam causam instructos, cum actis, juribus, et munimentis dictum
negotium contingentibus, facturi et recepturi quod dictaverit ordo
juris.

[ffilmgimzl Note:—] “Sequitur in pagina proxima sequente
revocacio provocationis seu appellacionis prescripte et residet
originale in apud (sic) sanctum Gregorium Cantuarie in thesauraria
domini archiepiscopi sub sigillo capituli Cantuariensis.''

Facta fuit hec provocatio seu appellatio apud Hontindon in
prioratU, vj idus Octobris, anno supradicto, per procuratores pre-
dictos, quibus dominus archiepiscopus respondit et injunxit Johanni
de Becles‚ notario, quod inde faceret publicum instrumentum.

[Fo. 113.]
[Commission lo audit accounts of T lzomas de C lzczrlelmm]

MAGISTRO H. LOVEL ET W. DE CHILECUMBE AD AUDIENDUM
COMPOTUM DOMINI THOME DE CHARTEHAM THESAURARII.

Frater Johannes‚ etc.‚ dilectis filiis magistro Henrico Lovel,
senescallo nostro, et domino waltero, rectori ecclesie de Hicham,
salutem, gratiam, et benedictionem. Ad audiendum compotum
dilecti filii domini Thome de Charteham‚ thesaurarii nostri Can-
tuariensis, et ad faciendum eidem acquietanciam nomine nostro,
vobis vices nostras committimus per presentes. Datum Radyng’‚
die dominica proxima post festum Sancti Luce Evangeliste‚ anno
etc.

[T lte appeal against tlte consecratz'on of Walter Scamel is witlam-awa]

Universis presentes litteras inspecturis, H. permissione divina
prior Ecclesie Christi Cantuariensis‚ et ejusdem loci capitulum
humile salutem in Domino sempiternam. Noverit universitas
vestra quod cum nuper vacante ecclesia Sarresbyriensi per mortem
bone memorie domini Roberti‚ episcopi loci ejusdem, ac electione
de persona venerabilis viri magistri Walteri Scamel in episcopum
Sarr’ celebrata, et per reverendum patrem dominum Johannem‚
Dei gratia Cantuariensem archiepiscopum, totius Anglie primatem,
confirmata, nos, timentes ex confirmatione ipsa pro eo quod ad
eam nostro concensu minime requisito processum fuit nobis et
ecclesie nostre posse prejudicium generari, postquam hoc ad nostri
noticiam pervenit, a confirmacione ipsa coram prefato patre et
domino archiepiscopo appellacionem ad sedem apostolicam
sollempniter interponi fecerimus, asserentes nos confirmationi
suffraganeorum quorumcumque Cantuariensis provincie interesse,

