182 Regz'slrum sollemnis Peclzam [A.D. 1282

[Roger de Rothwell surr-endem llze seal of llze deanery of Arches]

Anno eodem, apud Mortelake, vij idus Maii, restituit magister
Rogerus de Rothwell sigillum decanatus de Arcubus Londoniarum
domino archiepiscopo.

[T lze same z's delivered to Andrew de K ylkenny]
Anno et loco eisdem, vj idus Maii, tradidit dominus idem
sigillum magistro Andree de Kylkenny usque ad tempus.

[Concernz'ng llze account of llze executors of Walter, late Bz'slzop of Roclzesler]

COMPOTUM EXECUTORUM WALTERI QUONDAM ROFFENSIS
EPISCOPI.—Reverendo in Christo patri domino Johanni, Dei gratia
Cantuariensi archiepiscopO, totius Anglie primati, devotissimi sui
frater J. gardianus fratrum minorum Londoniarum, G.‚ thesaurarius
ecclesie Cycestrensis‚ R.‚ cancellarius Sancti Pauli Londoniarum, et
B. de Lardario, obedienciam, reverenciam, et honorem. Mandatum
vestrum recepimus sub tenore qui sequitur: Frater Johannes, per-
missione divina Cantuariensis ecclesie minister humilis, totius
Anglie primas, dilectis in Christo filiis, gardiano fratrum minorum
Londoniarum‚ et magistro Gilberto de Sancto Leoffardo, ecclesie
Cycestrensis thesaurario, R.‚ cancellario ecclesie Sancti Pauli
Londoniarum‚ Bartholomeo de Lardario, salutem, gratiam, et bene-
dictionem. De vestra prudencia confidentes ad audiendum com-
potum administrationis executorum testamenti bone memorie
domini Walteri de Mertone‚ quondam Roffensis episcopi, vobis
committimus vices nostras, ita tamen quod quicquid dissensionis
vel dubium fuerit inter executores, et personas alias quascumque
quos negotium contingit, audiatis et terminetis finali liberatione et
absolutione eorundem executorum nobis reservata; tenore etiam
presentium vobis mandamus quatinus, citra festum Penthecostes,
sine juris injuria, premissa compleatis, facientes quod statueritis per
censuram ecclesiasticam observari. Nobis etiam quod feceritis in
premissis citra festum Sancte Trinitatis per litteras vestras harum
seriem continentes referatis. Quod si non omnes hiis exequendis
interesse nequiveritis (sic), tres vel duo vestrum, aliorum absentia
non obstante, nec excusatione expectata, premissa ratione prima
exequantur. Datum apud Lambhuth‚ x0 kal. Maii, anno gratie
m⁰cc⁰ octogesimo secundo, consecrationis nostre anno tertio. Cujus
auctoritate mandati convenientibus coram nobis Londoniis per-
sonaliter dictis executoribus, in presentia magistri Petri de Abhin-
donia‚ custodis domus scolarium de Mertone‚ compotum adminis-
trationis sue dicti testamenti audivimus prout in memorando quod
sequitur plenius continetur.

