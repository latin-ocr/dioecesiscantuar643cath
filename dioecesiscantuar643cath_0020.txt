142 [rag-zktrum sollemnis Peclzam [A.D. 1 2 79

 

custodiri faciatis ; ita quod nullus ad ipsos administrand'os manum
apponat sine precepto nostro speciali; et si forsan a tempore
relaxationis predicte aliquid de eisdem fructibus aut aliis ejusdem
ecclesie bonis amotum fuerit vel distractum, ipsius pretium in
manibus emptorum quorumcunque quod superest exsolvendum de
quorum nominibus diligenter inquiratis auctoritate nostra seques-
tretis, denuntiantes emptoribus hujusmodi ne sine nostra licentia
speciali persolvant pretium memoratum sicut indemnitati sue
proficere voluerint in hac parte. Custodiam vero predicti sequestri
vobis committimus periculo vestro. Quid autem super premissis
feceritis nos per litteras vestras patentes harum seriem continentes
reddatis certiores. Datum apud Bocing' ij non. januarii, anno
consecrationis nostre primo.

[Fo. 56b.]
[To llze Dean aad C lzafiler of St. Pauls, concerm‘ng proper& deposz'ted with them
by Kz'lwardy]

PRO D0M1N0.—FraterJohannes, etc., dilectis in Christo filiis,
decano et capitulo Sancti Pauli Londoniarum salutem, etc. Cum
intelleximus veraciter quamdam pecunie summam de bonis ecclesie
nostre Cantuariensis per dominum Robertum, bone memorie, pre-
decessorem nostrum, seu alios nomine suo, apud vos in thesauraria
vestra seu ecclesia esse depositam, quam ad nos ratione ecclesie
nostre de jure credimus pertinere, vobis mandamus, in virtute
obedientie, firmiter injungentes quatinus salvo custodientes eandem
nihil omnino de ipsa pecunia per manus cujuspiam de loco ipso
moveri‚vel attractari, vel contractari aliquatenus permittatis, donec
a nobis aliud habueritis in mandatis. In cujus rei, ete. Datum
apud Derbeiam xij Kal. Aprilis, consecrationis nostre anno secundo,

[Sequeslrcztion of Colesln'll Clmrclz sor tlte Priorem of zWarkyatc’]

PRO MARKIATE.—Frater Johannes, etc.‚ decano de Arden‘,
salutem, gratiam et benedictionem. Cum intelleximus ex con-
questione prioresse et conventus de Markiate quod quondam
Willelmus vicarius de Coleshulle et ejusdem ecclesie firmarius
eisdem priorisse et conventui, ratione firme ejusdem, in quadam
summa pecunie tenebatur, de qua nondum eis extitit satisfactum,
tibi mandamus in virtute obedientie, firmiter injungentes, quatinus
omnes fructus predicte ecclesie de Colesbulle, et bona ipsius vicarii
defuncti, ubicunque reperta, auctoritate nostra sequestres, et sub
arto sequestro teneas, donec a nobis super hoc habueris aliud in
mandatis. ln cujus, etc. Datum apud Derleg’ xij kal. Aprilis,

